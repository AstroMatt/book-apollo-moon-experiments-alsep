.. _Charged Particle Lunar Environmental Experiment:

*******************************************************
Charged Particle Lunar Environmental Experiment (CPLEE)
*******************************************************


.. csv-table:: Charged Particle Lunar Environmental Experiment (CPLEE)
    :stub-columns: 1

    "Ośrodek badawczy", "University of Sydney, Australia"
    "Misje", "Apollo 14"
    "Nazwa eksperymentu (j. ang.)", "Charged Particle Lunar Environmental Experiment"
    "Nazwa eksperymentu (j. pol.)", "Pomiar ładunku cząstek w środowisku księżycowym"
    "Dziedzina", "Elektromagnetyzm"


Przedmiot badania
=================
Eksperyment :ref:`Charged Particle Lunar Environmental Experiment` polegał na pomiarze energii cząstek wiatru słonecznego (protonów i elektronów) docierających do powierzchni Księżyca. Dane pozwoliły na wyznaczenie rozkładu energii cząstek oraz zmierzenie ich wpływu na układ Ziemia-Księżyc.

Ponadto określono ich oddziaływanie na zorze polarne występujące na Ziemi i :term:`pasy Van Allena <Pas Van Allena>`. Pozwoliło to na dokładniejsze określenie charakterystyki Ziemskiego pola magnetycznego. Zbadano również procesy zachodzące w strefie napływu fal promieniowania słonecznego podczas uderzania o powierzchnię Księżyca jak również wpływ naładowanych cząstek wiatru słonecznego na środowisko księżycowe.


Materiały i metody
==================
.. figure:: img/CPLEE-photo.jpg
    :name: figure-alsep-CPLEE-photo

    Zdjęcie przedstawia eksperyment Charged Particle Lunar Environmental Experiment (CPLEE). Źródło: NASA/AS14-67-9364, :cite:`Apollo12PressKit`.

Za pomocą zestawu wykorzystującego dwa spektrometry zbadano protony i elektrony w przedziale energetycznym 40 KeV do 70 KeV. Urządzenie zostało ustawione w sposób minimalizujący ekspozycję do płaszczyzny ekliptyki słońca. Każdy ze spektrometrów posiadał sześć detektorów cząstek: pięciu C-kształtnych kanalikowych powielaczy elektronowych (ang. *channeltron photon multiplier*) składających się ze szklanej rurki o średnicy 1 mm i długości 10 cm oraz jednej spiralnej dynody o kształcie lejka o 8 mm otworze :cite:`Jones1995`.


Przebieg eksperymentu
=====================
Eksperyment wykonano jedynie raz podczas całego programu Apollo w trakcie misji :ref:`Apollo 14`. Urządzenie  :term:`CPLEE` było rozstawione 3 metry na północny wschód od :ref:`Centralnej Stacji <Central Station>` :ref:`Apollo 14`. Cząsteczki o określonym ładunku i różnych energiach wpadające do spektrometru były poddane oddziaływaniu prądu o odpowiednim napięciu. Oddziaływanie to powodowało ugięcie toru lotu cząstek i kierowało je do pięciu powielaczy elektronowych. Cząsteczki o przeciwnym ładunku były odbijane i kierowane do spiralnej dynody o kształcie lejka.

Dzięki unikalnemu charakterowi C-kształtnych detektorów istniała możliwość wykonania równoległych pomiarów właściwości fizycznych protonów i elektronów na pięciu różnych poziomach energii.


Rezultaty
=========
Rezultaty pozwoliły na określenie, że w ciągu dnia Księżyc poddawany jest bombardowaniu niskoenergetycznych fotoelektronów. Ich wariancja zmienia się wraz natężeniem strumienia pola wiatru słonecznego.

Niespodziewanym odkryciem podczas eksperymentu :ref:`Charged Particle Lunar Environmental Experiment` okazało się zaobserwowanie elektronów w ogonie magnetycznym Ziemi. Cząstki posiadały potencjał porównywalny z wartościami wiązania w Ziemskich zorzach polarnych.
