.. _Lunar Surface Magnetometer:

********************************
Lunar Surface Magnetometer (LSM)
********************************


.. csv-table:: Lunar Surface Magnetometer (LSM)
    :stub-columns: 1

    "Ośrodek badawczy", "University of Arizona, USA"
    "Misje", "Apollo 12, 15, 16"
    "Nazwa eksperymentu (j. ang.)", "Lunar Surface Magnetometer"
    "Nazwa eksperymentu (j. pol.)", "Magnetometryczny pomiar powierzchni Księżyca"


Przedmiot badania
=================
Pole magnetyczne Ziemi i Księżyca składa się z dwóch elementów składowych: jednej zmieniającej się w czasie oraz drugiej stabilnej. Część niestabilna jest wynikiem przejścia fal elektromagnetycznych. Część stabilna pola magnetycznego Ziemi (która wchodzi w interakcję z kompasem) przyjmuje różne wartości od 35 000 nT na równiku do 60 000 nT na biegunach. Wartość gamma pola magnetycznego Księżyca wynosi 6 do 100 nT. Jest to spowodowane obecnością naturalnie występującego zjawiska magnetyzmu w skałach księżycowych powstałych na wczesnym etapie ewolucji Księżyca, gdy pole magnetyczne było znacznie silniejsze.

Obecnie uznawana teoria wyjaśnia przyczynę powstawania tego zjawiska. Gdy meteoryt znacznej wielkości uderzy w powierzchnię Księżyca w skutek uderzenia i wysokich temperatur następuje wyparowanie jak również wyrzut w kosmos jego oraz części powierzchni. Obiekty powstałe w skutek tego działania formują chmury odłamków i gazu większe niż Księżyc. W wyniku uwolnienia znacznej ilości ciepła podczas zderzenia, większość gazu zamienia się w zjonizowaną plazmę, w której atomy zostały pozbawione jednego lub więcej elektronów. Taka plazma pozbawiona jest własności magnetycznych. Chmura rozprzestrzeniając się wokół Księżyca spycha frontem własne pole magnetyczne Księżyca. Gdy plazma przemieści się wokół Księżyca (w ciągu około 5 minut od uderzenia) zepchnięte pole magnetyczne stanie się znaczne. W tym czasie odłamki skalne opadną na powierzchnię Księżyca koncentrując się na krańcach antypodalnych. W przypadku gdy formacje skalne opadną w trakcie wysokiego pola magnetycznego, mogą przejść proces nagłej magnetyzacji (ang. *shock magnetization*). Gdy skała zostaje poddana uderzeniu przez młot, może nagle stracić własności magnetyczne i przyjąć te z otaczającego regionu.

Elektryczne własności materiału tworzącego Księżyc determinują jego pole magnetyczne. W wypadku gdyby Księżyc był doskonałym izolatorem fala elektromagnetyczna wiatru słonecznego przeszła by przez niego niezakłócona i połączyła linie pola wokół Księżyca. Ten prąd wytworzył by pole magnetyczne. Pole magnetyczne niesione z wiatrem słonecznym stworzyłoby system prądów elektrycznych na Księżycu i jego powierzchni. Prady te, tworzyły by pole magnetyczne, próbujące przeciwdziałać polu wiatru słonecznego. To spowodowałoby zmianę łącznego pola magnetycznego zmierzonego na powierzchni Księżyca.

Gdyby zaś istniały struktury geologiczne zachowujące się jak przewodnik, prąd elektryczny przepłynąłby przez niego.


Celem badawczym eksperymentu był pomiar pola magnetycznego powierzchni Księżyca oraz jak naładowane cząsteczki wiatru słonecznego wchodzą w interakcję z polem magnetycznym. Część cząstek wiatru jest wchłaniana przez warstwy powierzchniowe Księżyca, a pozostała część może zostać odbita lub przeniesiona na drugą stronę Księżyca.

Pomiaru można dokonać za pomocą niezależnego zbadania różnic wartości potencjału elektrycznego wiatru słonecznego przy powierzchni jak również niezakłóconego w trakcie sondowania z orbity. Do tego celu wykorzystano misję robotyczną Explorer 35 orbitującą wokół Księżyca. Zmiana wartości pola magnetycznego na powierzchni Księżyca może być wykorzystana do określenia własności elektrycznych Księżyca. To może przyczynić się do lepszego zrozumienia wewnętrznej temperatury i poznania pochodzenia oraz historii tego ciała niebieskiego.


Materiały i metody
==================
.. figure:: img/alsep-LSM-diagram.png
    :name: figure-alsep-LSM-diagram

    Diagram przedstawia eksperyment Lunar Surface Magnetometer (LSM). Źródło: :cite:`Apollo12PressKit`.

Za projekt trójosiowego magnetometru transduktorowego (ang. *tri-axis fluxgate magnetometer*), jak również za późniejszą analizę danych odpowiadali Dr Charles P. Sonett (NASA/Ames Research Center), Dr Jerry Modisette (NASA/Manned Spacecraft Center) i Dr Palmer Dyal (NASA/Ames Research Center).

Parametry techniczne:

    * Wielkość po rozłożeniu: 101,6 cm wysokości, z 152,4 cm odległości od głowicy
    * Masa: 7,94 kg
    * Szczytowy pobór mocy:

        * Tryb rozpoznania lokacji: 11,5 W
        * Tryb naukowy w dzień: 6,2 W
        * Tryb naukowy w nocy: 12,3 W
        * Tryb kalibracji: 10,8 W

Magnetometr pozwalał na pracę w trzech trybach:

    * Tryb rozpoznania lokacji (ang. *Site Survey Mode*) - Stan początkowy przed przejściem do każdego pozostałego trybu. Stworzony w celu lokalizacji oraz identyfikacji wpływu magnetycznego obecnego na miejscu pomiaru. Zastosowany w celu likwidacji jego wpływ przy późniejszej interpretacji danych.

    * Tryb naukowy (ang. *Scientific Mode*) - Normalny tryb operacyjny, w k†óry wartość pola magnetycznego oraz jego skierowanie jest stale rejestrowane. Trzy sensory magnetyczne dostarczają sygnał proporcjonalny do występowania składowych równoległych odpowiednio do ich osi. Każdy czujnik próbkuje z częstotliwością 3 Hz, co było wartością większą niż oczekiwana częstotliwość zmian pola magnetycznego. Wszystkie sensory miały możliwość rejestrować zmiany z rozdzielczością 0,2 nT (nano Tesli)  w trzech zakresach:

        * -100 do +100 nT,
        * -200 do +200 nT,
        * -400 do +400 nT.

    * Tryb kalibracyjny (ang. *Calibration Mode*) - Włączany automatycznie w 12 godzinnych interwałach w celu precyzyjnego ustawienie czujników magnetometru i poprawy dryftu od wartości referencyjnych ustawionych laboratoryjnie.


Przebieg eksperymentu
=====================
Podczas misji :ref:`Apollo 15` w 1971 roku i później podczas :ref:`Apollo 16` w 1972 roku na orbicie Księżyca umieszczono wykrywacz elektronowy. Urządzenie wykorzystano do wykonania zdalnego mapowania pola magnetycznego powierzchni. Pomiar ten pozwolił na pokrycie 10% powierzchni Księżyca i umożliwił dostrzeżenie korelacji między kraterami meteorytowymi (ang. *meteor impact basins*) - ciemniejsze, o najczęściej kolistym kształcie na stronie Księżyca zorientowanej do Ziemi, od silnego pola magnetycznego po przeciwnej stronie (niewidocznej z Ziemi).

W wyniku pomiarów pola magnetycznego za pomocą orbitujących satelit można było określić średnią wartość pola równą 8 nT. Magnetometr również dokonał pomiaru wariacji w czasie spowodowanej propagacją fali elektromagnetycznej w wyniku :term:`SPE`. Księżyc w przeciwieństwie do Ziemi nie posiada pola magnetycznego. Jest to spowodowane brakiem wewnętrznego procesu wywołującego efekt dynamo. Okazało się zaskoczeniem, gdy magnetometr ustawiony przez astronautów programu Apollo wykrył nikłe pole magnetyczne o wartości kilkuset nano Tesli.

W trakcie eksperymentu :ref:`Lunar Surface Magnetometer` trójosiowy magnetometr transduktorowy (ang. *tri-axis fluxgate magnetometer*) mierzył zmiany pola magnetycznego Księżyca w czasie. Ze względu na możliwość zmiany amplitudy, częstotliwości oraz kierunku pola magnetycznego Księżyca sensor dokonywał pomiarów w trzech wymiarach za pomocą czujników umieszczonych na ortogonalnych niewielkich wysięgnikach zrobionych z włókna szklanego. Wysuwające części były się ze :ref:`stacji centralnej <Central Station>`. Układ elektroniczny mieścił się w osłonie u podstawy trzech wysięgników. Było to również miejsce, gdzie zlokalizowano elektromechaniczny żyroskop, który pozwalał na ustawienie sensorów w dowolnym kierunku w trybie kalibracji. Astronauta ustawiał magnetometr w przedziale +3° w kierunku Wschód zachód używając wskaźnika cienia (ang. *shadwograph*) na centralnej strukturze, jak również wewnątrz marginesu +3° w osi pionowej używając poziomicy zamontowanej na ramieniu wysięgnika sensorów.


Rezultaty
=========
Uważa się, że magnetyzm powierzchni Księżyca jest pozostałością z czasu, gdy jego pole magnetyczne było aktywnie tworzone w rezultacie efektu dynamo przez jądro. Ten szczątkowy magnetyzm jest w fazie zaniku. Pozostały efekt magnetyczny może być również spowodowany zderzeniem lub zderzeniami w przeszłości z innymi ciałami niebieskimi tj. asteroidy czy komety, które mogły przyczynić się do nadania szczątkowych własności magnetycznych.

Eksperyment :term:`LSM` udokumentował stały pomiar na poziomie 38 nT dla miejsca lądowania :ref:`Apollo 12` i 6 nT dla :ref:`Apollo 15`.
