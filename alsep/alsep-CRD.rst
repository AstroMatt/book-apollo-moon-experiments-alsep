.. _Cosmic Ray Detector:

*************************
Cosmic Ray Detector (CRD)
*************************

.. csv-table:: Cosmic Ray Detector (CRD)
    :stub-columns: 1

    "Ośrodek badawczy", "University of California-Berkeley i Washington University, USA"
    "Misje", "Apollo 16, 17"
    "Nazwa eksperymentu (j. ang.)", "Cosmic Ray Detector"
    "Nazwa eksperymentu (j. pol.)", "Wykrywacz promieniowania kosmicznego"
    "Dziedzina", "Radiometria"


Przedmiot badania
=================
W bezpośrednim otoczeniu kosmicznym Ziemi zaobserwować można trzy główne rodzaje promieniowania: wiatr słoneczny o stałym natężeniu, cząstki pochodzące z rozbłysków słonecznych (ang. *Solar Particle Event*, :term:`SPE`) oraz promieniowanie kosmiczne (ang. *Galactic Cosmic Rays*, :term:`GCR`).

Mimo iż promieniowanie kosmiczne stanowi 1% całości spektrum, jest ono najbardziej zagrażające życiu i zdrowiu astronautów. :term:`GCR` złożone jest z cząstek o ekstremalnie dużych energiach (od 100 MeV do 1 GeV) i prędkościach zbliżonych do prędkości światła. Zaobserwowano również cząstki :term:`UHECR` (ang. *Ultra-High-Energy Cosmic Rays*) o energii dochodzącej do 3 x 10E20 eV :cite:`Brett1972`.

Promieniowanie kosmiczne ma złożony charakter i występuje w postaci zarówno korpuskularnej jak i elektromagnetycznej. Cząsteczkowa składowa promieniowania zawiera: protony (90%), cząstki alfa, głównie (jądra helu) - 9% i elektrony (ok. 1%). 1-2% promieni kosmicznych składa się z jąder cięższych pierwiastków.

Promieniowanie kosmiczne oddziałuje ze wszystkich kierunków, a ich źródło pierwotne na chwilę obecną jest nieokreślone. Obecnie najpopularniejszą teorią pochodzenia promieniowania kosmicznego są wybuchy supernowych, występujące nierzadko poza galaktyką Drogi Mlecznej.


Materiały i metody
==================
.. figure:: img/alsep-CRD-photo.jpg
    :name: figure-alsep-CRD-photo

    Zdjęcie przedstawia eksperyment Cosmic Ray Detector (CRD). Detektor jest ustawiony w pozycji minus-Y (południe). Źródło: NASA/AS16-107-17442, :cite:`ImageProjectApolloArchive`.

Kolektor cząstek składał się z zestawu czterech paneli. Pierwszy i drugi panel zrobiono ze złożenia 31 warstw materiału Lexan o grubości 0,025 cm i pokryto perforowanym aluminiowanym Teflonem. Panel trzeci składał się z czterech warstw filmu trioctanu celulozy firmy Kodacel o grubości 0,2 cm. Każda z warstw była pokryta w górnej połowie 5 mikronową warstwą Lexanu :cite:`Jones1995`.

W trakcie eksperymentu na powierzchnię Księżyca poza lądownik księżycowy wystawiano próbki różnych materiały. Działanie to miało na celu ekspozycję na efekty promieniowania kosmicznego paneli zrobionych w odmiennych technologiach. Panele najczęściej miały strukturę podobną do plexiglas. Cząsteczki padające na powierzchnię panelu pozostawiały ślady mikrościeżek. Charakterystyka tych zapisów obserwowanych przy dużym przybliżeniu pozwoliła na określenie składu i kierunku padania promieniowania kosmicznego. Badano również podatność różnych materiałów na penetrację promieniowania kosmicznego :cite:`Brett1972`.


Przebieg eksperymentu
=====================
Urządzenie do przeprowadzania eksperymentu :term:`CRD` potrafiło wykryć promieniowanie kosmiczne oraz niskoenergetyczne cząstki wiatru słonecznego. Zakresy energii zjawisk :term:`SPE` są różne i rozciągają się w szerokim spektrum od bardzo niskich wartości do ekstremalnie wysokich.

Dodatkowym celem :ref:`Cosmic Ray Detector` było badanie cząstek niskoenergetycznych oraz dokonanie pomiaru neutronów pochodzących z powierzchni Księżyca. W eksperymencie zanotowano ich rekordowo wysokie wartości.

